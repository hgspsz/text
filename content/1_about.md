---
title: "Magamról"
date: 2017-08-11T20:03:04+02:00
draft: false
---

___

Gyermekkorom óta versenyszerűen sportolok, vívok (párbajtőrözök). Voltam felnőtt magyar válogatott kerettag, csapatban Magyar Országos Bajnok és bajnoki ezüstérmes. 
Pszichológus diplomámat a Szegedi Tudományegyetemen szereztem, sport szakpszichológusként pedig a Semmelweis Egyetem Testnevelési és Sporttudományi Karán végeztem. Pszichológiából PhD fokozattal rendelkezem, melyet az ELTÉn kaptam 2014-ben.
Több mint 10 éve dolgozom sportpszichológusként Budapesten és Szegeden egyaránt. Számos sportág képviselőivel dolgoztam már, illetve teszem ezt jelenleg is kick-boxtól a sakkon át, az úszáson keresztül a ketrecharcig, azonban legtöbbet vívókkal és kajakosokkal foglalkozom. Ezeken túl komplett csapatok is alkalmaznak. Alapvetően kétféle helyzetben kérik a segítségem a sportolók/szülők/csapatok. Vagy egy bizonyos sportpszichológiai problémát szeretnének megoldani, vagy általánosságban kérik a segítségem a jobb teljesítmény eléréséhez.
